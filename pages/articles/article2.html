<!DOCTYPE html>
<html lang="uk">

  <head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
    <link rel="stylesheet" href="../../css/style.css">
  </head>

  <body>
    <div class="container">
      <h1>Перша стаття</h1>
      <nav>
        <a href="../../index.html">Головна</a>
        <a href="../articles.html">Статті</a>
        <a href="../catalog.html">Каталог</a>
        <a href="../contacts.html">Контакти</a>
        <a href="../gallery.html">Галерея</a>
        <a href="../page-nav.html">Навігація</a>
        <a href="../registration.html">Реєстрація</a>
      </nav>
      <div class="article-content">
        <h1>Космічні технології</h1>
        <p>
          1935 року, пілотована повітряна куля US Explorer II сягнула висоти 22 км
          (14 миль). Це було значно перевершено 1942 року, коли під час третього
          пуску німецької ракети, А-4 залетіла на висоту близько 80 км (50 миль).
          1957 року, «Супутник-1» без екіпажу був запущений радянською ракетою Р-7
          під керівництвом основоположника практичної космонавтики, уродженця
          Житомира С. П. Корольова, досягнувши навколоземної орбіти на висоті
          215…939 кілометрів (134…583 милі). За цим пішов перший політ людини в
          космос 1961 року, коли Юрій Гагарін був відправлений на орбіту,
          «Востоком-1». Першими людьми, які покинули навколоземну орбіту, були Френк
          Борман, Джим Ловелл і Вільям Андерс котрі 1968 року, на борту
          американського космічного корабля «Аполлон-8», досягли місячної орбіти та
          найбільшої відстані 377 349 км (234 474 миль) від Землі. Першим космічним
          кораблем, який досяг космічної швидкості, став радянський космічний апарат
          «Луна-1», що зробив обліт Місяця 1959 року. 1961 року «Венера-1» став
          найпершим планетарним зондом. Він виявив наявність сонячного вітру і
          зробив перший проліт Венери, хоча зв'язок з ним було втрачено ще до
          досягнення Венери. Першою успішною планетарною місією, був проліт
          «Маринера-2» над Венерою 1962 року. Перший проліт Марса був здійснений
          «Маринером-4» 1964 року. З тих пір безпілотні космічні кораблі успішно
          досліджували кожну з планет Сонячної системи, а також їх супутники та
          безліч малих планет і комет. Вони залишаються основним засобом для
          дослідження космічного простору, а також для спостереження за Землею. У
          серпні 2012 року, «Вояджер-1» став першим штучним об'єктом, який залишив
          Сонячну систему і увійшов в міжзоряний простір. Відсутність повітря робить
          космічний простір взірцевим місцем для астрономії на всіх довжинах хвиль
          електромагнітного спектру. Про це свідчать неймовірні зображення,
          відправлені космічним телескопом Габбла, що дозволяють спостерігати
          світло, яке з'явилося більше 13 мільярдів років тому — майже від миті
          Великого вибуху. Далеко не кожне місце в космосі, зразково підходить для
          телескопа. Міжпланетний зодіакальний пил випромінює дифузне ближнє
          інфрачервоне випромінення, яке може приховувати випромінення слабких
          джерел, таких як позасонячні планети. Переміщення інфрачервоного телескопа
          в місце без пилу, збільшить його ефективність. Отже, таке місце, як кратер
          Дедал на зворотному боці Місяця, могло б захистити радіотелескоп від
          радіочастотних перешкод, котрі ускладнюють спостереження з Землі.
          Безпілотні космічні кораблі на навколоземній орбіті — важлива технологія
          сучасної цивілізації. Вони дозволяють здійснювати пряме спостереження
          погодних умов, передавати сигнали засобів зв'язку на великі відстані,
          наприклад телебачення, забезпечувати точну навігацію та дистанційне
          зондування Землі. Останнє призначення служить найрізноманітнішим цілям,
          зокрема: відстеження вологості ґрунту для сільського господарства,
          передбачення відтоку води з сезонних снігових покривів, виявлення хвороб
          рослин і дерев і спостереження за військовою діяльністю. Глибокий
          космічний вакуум, може зробити його привабливим середовищем для певних
          промислових процесів, наприклад тих, які вимагають надчистої поверхні. Як
          і видобуток корисних речовин з астероїдів, космічне виробництво потребує
          великих фінансових вкладень з невеликими перспективами негайної віддачі.
          Важливим чинником загальних витрат, була висока вартість виведення маси на
          навколоземну орбіту: 8 000-25 000 доларів за кг, за остаточною оцінкою
          2006 року (з урахуванням інфляції з тих пір). Вартість доступу в космос з
          2013 року, знизилася. Частково — багаторазові ракети, такі як Falcon 9,
          знизили доступ в космос до рівня нижче 3500 доларів за кілограм. Але
          навіть з цими новими ракетами, вартість відправлення матеріалів в космос,
          залишається непомірно високою для багатьох галузей промисловості.
          Пропоновані концепції для вирішення цієї проблеми, передбачають повністю
          багаторазові пускові системи, неракетні космічні запуски, троси для обміну
          імпульсом і космічні ліфти. Міжзоряна подорож для людської команди,
          залишається в 2020-х роках лише теоретичною можливістю. Відстані до
          найближчих зірок означають, що для цього будуть потрібні нові технологічні
          розробки та можливість безпечно підтримувати екіпажі для подорожей, які
          триватимуть щонайменше кілька десятиліть. Наприклад, впровадження проєкту
          «Дедал», в якому пропонувалося створити космічний корабель, що працює на
          синтезі дейтерію і гелію-3, зажадало-б 36 років, щоби досягти «найближчої»
          системи Альфа Центавра. Інші запропоновані міжзоряні рушійні установки
          охоплюють: легкі вітрила, прямотічні повітряні двигуни і силові установки
          з променевою тягою.
        </p>
      </div>
      <div id="comments">
        <h2>Коментарі</h2>
        <p><strong>Степан:</strong> Дуже пізнавально</p>
        <p><strong>Анна:</strong> Дуже цікава інформація</p>
      </div>
      <footer>&copy; Iryna Fastovsky</footer>
    </div>
  </body>

</html>